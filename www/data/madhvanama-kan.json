{"lang":"Kannada","sections":[{"name":"Madhvanama","shlokaList":[{"num":"0","text":"ಜಯ ಜಯ ಜಗತ್ರಾಣ ಜಗದೊಳಗೆ ಸುತ್ರಾಣ |\nಅಖಿಲ ಗುಣಸದ್ಧಾಮ ಮಧ್ವನಾಮಾ || ಪ ||"},{"num":"1","text":"ಆವ ಕಚ್ಛಪರೂಪದಿಂದಲ್ಯಂಡೋದಕದಿ |\nಓವಿ ಧರಿಸಿಹ ಶೇಷಮೂರುತಿಯನು ||\nಆ ವವನ ಬಳಿಪಿಡಿದು ಹರಿಯ ಸುರರೈದುವರು |\nಆ ವಾಯು ನಮ್ಮ ಕುಲಗುರುರಾಯನು || ೧ ||"},{"num":"2","text":"ಆ ವಾವನು ದೇಹದಿರೆ ಹರಿಯು ತಾ ನೆಲೆಸಿರುವ |\nಆ ವಾವನು ತೊಲಗೆ ಹರಿ ತಾ ತೊಲಗುವ ||\nಆ ವಾವನು ದೇಹದೊಳ ಹೊರಗೆ ನಿಯಾಮಕನು |\nಆ ವಾಯು ನಮ್ಮ ಕುಲಗುರುರಾಯನು || ೨ ||"},{"num":"3","text":"ಕರಣಾಭಿಮಾನಿದಿವಿಜರು ದೇಹವನು ಬಿಡಲು |\nಕುರುಡ ಕಿವುಡನು ಮೂಕನೆಂದೆನಿಸುವ ||\nಪರಮ ಮುಖ್ಯಪ್ರಾಣ ತೊಲಗಲಾದೇಹವನು |\nಅರಿತು ಪೆಣನೆಂದು ಪೇಳ್ವರು ಬುಧಜನಾ || ೩ ||"},{"num":"4","text":"ಸುರರೊಳಗೆ ನರರೊಳಗೆ ಸರ್ವಭೂತಗಳೊಳಗೆ |\nಪರತನೆನಿಸಿ ನಿಯಾಮಿಸಿ ನೆಲೆಸಿಹ ||\nಹರಿಯನಲ್ಲದೆ ಬಗೆಯ ಅನ್ಯರನು ಲೋಕದೊಳು |\nಗುರುಕುಲತಿಲಕ ಮುಖ್ಯಪವಮಾನನು || ೪ ||"},{"num":"5","text":"ತೇತೆಯಿಲಿ ರಘುಪತಿಯ ಸೇವೆ ಮಾಡುವೆನೆಂದು |\nವಾತಸುತ ಹನುಮಂತನೆಂದೆನಿಸಿದ ||\nಪೋತಭಾವದಿ ತರಣಿಬಿಂಬಕ್ಕೆ ಲಂಘಿಸಿದ |\nಈ ತಗೆಣೆ ಯಾರು ಮೂರ್ಲೋಕದೊಳಗೆ || ೫ ||"},{"num":"6","text":"ತರಣಿಗಭಿಮುಖವಾಗಿ ಶಬ್ದ ಶಾಸ್ತ್ರದ ರಚಿಸಿ |\nಉರವಣಿಸಿ ಹಿಂದೆ ಮುಂದಾಗಿ ನಡೆದ ||\nಪರಮ ಪವಮಾನಸುತ ಉದಯಾಸ್ತಶೈಲಗಳ |\nಭರದಿ ಐದಿದ ಈತಗುಪಮೆಯುಂಟೆ || ೬ ||"},{"num":"7","text":"ಅಖಿಲ ವೇದಗಳ ಸಾರುವ ಪಠಿಸಿದ ಮುನ್ನ |\nನಿಖಿಳ ವ್ಯಾಕರಣಗಳ ಇವ ಪಠಿಸಿದ ||\nಮುಖದಲ್ಲಿ ಕಿಂಚಿದಪಶಬ್ದ ಇವಗಿಲ್ಲೆಂದು |\nಮುಖ್ಯ ಪ್ರಾಣನನು ರಾಮನನುಕರಿಸಿದ || ೭ ||"},{"num":"8","text":"ತರಣಿಸುತನನು ಕಾಯ್ದು ಶರಧಿಯನು ನೆರೆ ದಾಟಿ |\nಧರಣಿಸುತೆಯಳ ಕಂಡು ದನುಜರೊಡನೆ ||\nಭರದಿ ರಣವನು ಮಾಡಿ ಗೆಲಿದು ದಿವ್ಯಾಸ್ತ್ರಗಳ |\nಉರುಹಿ ಲಂಕೆಯಾ ಬಂದ ಹನುಮಂತನು || ೮ ||"},{"num":"9","text":"ಹರಿಗೆ ಚೂಡಾರತ್ನವಿತ್ತು ಹರಿಗಳ ಕೂಡಿ |\nಶರಧಿಯನು ಕಟ್ಟಿ ಬಹು ರಕ್ಕಸರನು ||\nಒರಸಿ ರಣದಲ್ಲಿ ದಶಶಿರನ ಹುಡಿಗಟ್ಟಿ ತಾ |\nಮೆರೆದ ಹನುಮಂತ ಬಲವಂತ ಧೀರಾ || ೯ ||"},{"num":"10","text":"ಉರಗಬಂಧಕೆ ಸಿಲುಕಿ ಕಪಿವರರು ಮೈಮರೆಯ |\nತರಣಿಕುಲತಿಲಕನಾಜ್ಞೆಯ ತಾಳಿ ತಾ ||\nಗಿರಿಸಹಿತ ಸಂಜೀವನವ ಕಿತ್ತಿ ತಂದಿತ್ತ |\nಹರಿವರಗೆ ಸರಿಯುಂಟೆ ಹನುಮಂತನಿಗೆ || ೧೦ ||"},{"num":"11","text":"ವಿಜಯ ರಘುಪತಿ ಮೆಚ್ಚಿ ಧರಣಿಸುತೆಯಳಿಗೀಯೆ|\nಭಜಿಸಿ ಮೌಕ್ತಿಕದ ಹಾರವನು ಪಡೆದ ||\nಅಜಪದವಿ ರಾಮ ಕೊಡುವೆನೆನೇ ಹನುಮಂತ |\nನಿಜ ಭಕುತಿಯನೆ ಬೇಡಿ ವರವ ಪಡೆದ || ೧೧ ||"},{"num":"12","text":"ಆ ಮಾರುತನೆ ಭೀಮನೆನಿಸಿ ದ್ವಾಪರಯುಗದಿ |\nಸೋಮ ಕುಲದಲಿ ಜನಿಸೆ ಪಾರ್ಥರೊಡನೆ ||\nಭೀಮ ವಿಕ್ರಮ ರಕ್ಕಸರನು ಮುರಿದಿಕ್ಕಿದ |\nಆ ಮಹಿಮ ನಮ್ಮ ಕುಲಗುರುರಾಯನು || ೧೨ ||"},{"num":"13","text":"ಕರದಿಂದ ಶಿಶುಭಾವನಾದ ಭೀಮನ ಬಿಡಲು |\nಗಿರಿಯೊಡೆದು ಶತಶೃಂಗವೆಂದೆನಿಸಿತು ||\nಹರಿಗಳನು ಹರಿಗಳಿಂ ಕರಿಗಳನು ಕರಿಗಳಿಂ |\nಅರೆದ ವೀರನಿಗೆ ಸುರನರರು ಸರಿಯೇ || ೧೩ ||"},{"num":"14","text":"ಕುರುಪ ಗರಳವನಿಕ್ಕೆ ನೆರೆಯುಂಡು ತೇಗುತಲಿ |\nಉರಗಗಳ ಮೈಲ್ಪಿಡಲು ಅವನೊರಸಿದ ||\nಅರಗಿನರಮನೆಯಲಿ ಉರಿಯನಿಕ್ಕಿ ತಾ ಧೀರ |\nಧರಿಸಿ ಜಾಹ್ನವಿಗೊಯ್ದ ತನ್ನನುಜರ || ೧೪ ||"},{"num":"15","text":"ಅಲ್ಲಿದ್ದ ಬಕಹಿಡಿಂಬಕರೆಂಬ ರಕ್ಕಸರ |\nನಿಲ್ಲದೊರೆಸಿದ ಲೋಕಕಂಟಕರನು ||\nಬಲ್ಲಿದಸುರರ ಗೆಲಿದು ದ್ರೌಪದಿಯ ಕರವಿಡಿದು |\nಎಲ್ಲ ಸುಜನರಿಗೆ ಹರುಷವ ಬೀರಿದ || ೧೫ ||"},{"num":"16","text":"ರಾಜಕುಲವಜ್ರನೆನಿಸಿದ ಮಾಗಧನ ಸೀಳಿ |\nರಾಜಸೂಯಯಾಗವನು ಮಾಡಿಸಿ ||\nಆದಿಯಲಿ ಕೌರವರ ಬಲವ ಸವರುವೆನೆಂದು |\nಮೂಜಗವರಿಯೆ ಕಂಕಣ ಕಟ್ಟದ || ೧೬ ||"},{"num":"17","text":"ಮಾನನಿಧಿ ದೌಪದಿಯ ಮನದಿಂಗತವನರಿತು |\nದಾನವರ ಸವರಬೇಕೆಂದು ಬೇಗ ||\nಕಾನನವ ಪೊಕ್ಕು ಕಿರ್ಮೀರಾದಿಗಳ ತರಿದು |\nಮಾನಿನಿಗೆ ಸೌಗಂಧಿಕವನಿತ್ತ || ೧೭ ||"},{"num":"18","text":"ದುರುಳ ಕೀಚಕನು ದ್ರೌಪದಿ ಚೆಲ್ವಿಕೆಗೆ |\nಮರುಳಾಗಿ ಕರೆಕರೆಯ ಮಾಡಲವನ ||\nಗರಡಿಮನೆಯೊಳು ಬರಿಸಿ ಒರೆಸಿ ಅವನನುಜರ |\nಕುರುಪನಟ್ಟದ ಮಲ್ಲಕುಲವ ಸದೆದ || ೧೮ ||"},{"num":"19","text":"ವೈರಿ ದುಶ್ಯಾಸನನ ತೊಡೆಯ ಮೇಲಡ್ಡಗೆಡಹಿ |\nವೀರನರಹರಿಯ ಲೀಲೆಯ ತೋರಿದ ||\nಕೌರವರ ಬಲ ಸವರಿ ವೈರಿಗಳ ನೆಗ್ಗುತ್ತ |\nಓರಂತೆ ಕೌರವರನ್ನೆಲ್ಲ ತರೆದ || ೧೯ ||"},{"num":"20","text":"ಗುರುಸುತನು ಸಂಗರದಿ ನಾರಾಯಣಾಸ್ತ್ರ ಬಿಡೆ |\nಉರವಣಿಸಿ ಬರಲು ಶಸ್ತ್ರವ ಬಿಸುತರು ||\nಹರಿಯ ಕೃಪಾಪಡೆದಿದ್ದ ಭೀಮಹುಂಕಾರ ಗೈದು |\nಎರಗದಲೆ ದಿವ್ಯಾಸ್ತ್ರ ನೆರೆ ಅಟ್ಟದ || ೨೦ ||"},{"num":"21","text":"ನಾರಿರೋದನ ಕೇಳಿ ಮನಮರುಗಿ ಗುರುಸುತನ |\nಹಾಹಿಡಿದು ಶಿರೋರತ್ನ ಕಿತ್ತಿ ತೆಗೆದ ||\nನೀರೊಳಡಗಿದ್ದು ದುರ್ಯೋಧನನ ಹೊರಗೆಡಹಿ |\nಊರುದ್ವಯ ತನ್ನ ಗದೆಯಿಂದ ಮುರಿದ || ೨೧ ||"},{"num":"22","text":"ಚಂಡವಿಕ್ರಮನ ಗದೆಗೊಂಡು ರಣದೊಳಗೆ ಭೂ |\nಮಂಡಲದೊಳುದ್ಭವಿಸಿದಖಿಳ ಖಳರ ||\nಹಿಂಡಿ ಬಿಸುಟಿದ ವೃಕೋದರನ ಪ್ರತಾಪವನು |\nಕಂಡು ನಿಲ್ಲುವರಾರು ತ್ರಿಭುವನದೊಳು || ೨೨ ||"},{"num":"23","text":"ದಾನವರು ಕಲಿಯುಗದೊಳವತರಿಸಿ ವಿಭುದರೊಳು|\nವೇನನ ಮತವನರುಹಲದನರಿತು ||\nಜ್ಞಾನಿ ತಾ ಪವಮಾನ ಭೂತಳದೊಳವತರಿಸಿ |\nಮಾನನಿಧಿ ಮಧ್ವಾಖ್ಯನೆಂದೆನಿಸಿದ || ೨೩ ||"},{"num":"24","text":"ಅರ್ಭಕತನವ ನೀಗಿ ಬದರಿಯಲಿ ಮಧ್ವಮುನಿ |\nನಿರ್ಭಯದಿ ಸಕಲಶಾಸ್ತ್ರಾರ್ಥ ಪಠಿಸಿ ||\nಉರ್ವಿಯೋಳು ಆಮ್ನಾಯದ ತತ್ವಮಾರ್ಗವನು |\nಓರ್ವ ಮಧ್ವಮುನಿ ತೋರಿದ ಸುಜನರಿಗೆ || ೨೪ ||"},{"num":"25","text":"ಸರ್ವೇಶ ಹರಿ ವಿಶ್ವವೆಲ್ಲವೂ ಪುಸಿಯೆಂಬ |\nದುರ್ವಾದಿಗಳ ಮತವ ನೆರೆ ಖಂಡಿಸಿ ||\nಸರ್ವೇಶ ಹರಿ ವಿಶ್ವಸತ್ಯವೆಂದರುಹಿದ |\nಶರ್ವಾದಿಗೀರ್ವಾಣ ಸಂತತಿಯಲಿ || ೨೫ ||"},{"num":"26","text":"ಏಕವಿಂಶತಿ ಕುಭಾಷ್ಯಗಳ ಬೇರನು ತರಿದು |\nಶ್ರೀ ಕರಾರ್ಚಿತನೊಲುಮೆ ಶಾಸ್ತ್ರ ರಚಿಸಿ ||\nಲೋಕತ್ರಯದೊಳಿದ್ದ ಸುರರು ಆಲಿಸುವಂತೆ |\nಆ ಕಮಲನಾಭಯತಿನಿಕರಕೊರೆದ || ೨೬ ||"},{"num":"27","text":"ಬದರಿಕಾಶ್ರಮಕ್ಕೆ ಪುನರಪಿ ಪೋಗಿ ವ್ಯಾಸಮುನಿ |\nಪದಕೆರಗಿ ಸಕಲ ವೇದಾರ್ಥಗಳನು ||\nಪದುಮನಾಭನ ಮುಖದಿ ತಿಳಿದು ಬ್ರಹ್ಮತ್ವ |\nವೈದಿದ ಮಧ್ವಮುನಿರಾಯಗಭಿನಮಿಪೆನು || ೨೭ ||"},{"num":"28","text":"ಜಯ ಜಯತು ದುರ್ವಾದಿಮತತಿಮಿರಮಾರ್ತಂಡ |\nಜಯ ಜಯತು ವಾದಿಗಜ ಪಂಚಾನನ ||\nಜಯ ಜಯತು ಚಾರ್ವಾಕಗರ್ವಪರ್ವತಕುಲಿಶ |\nಜಯ ಜಯತು ಜಗನ್ನಾಥ ಮಧ್ವನಾಥಾ || ೨೮ ||"},{"num":"29","text":"ತುಂಗಕುಲಗುರುವರನ ಹೃತ್ತಮಲದೊಳು ನೆಲೆಸೆ |\nಭಂಗವಿರದ ಸುಖವ ಸುಜನಕೆಲ್ಲ ||\nಹಿಂಗದೆ ಕೊಡುವ ಗುರುಮಧ್ವಾಂತರ್ಯಾಮಿ |\nಶ್ರೀರಂಗವಿಠ್ಠಲನೆಂದು ನೆರೆನಂಬಿರೋ || ೨೯ ||"},{"num":"30","text":"ಸೋಮಸೂರ್ಯೋಪರಾಗದಿ ಗೋಸಹಸ್ರಗಳ |\nಭೂಮಿದೇವರಿಗೆ ಸುರನದಿಯ ತಟದಿ ||\nಶ್ರೀಮುಕುಂದಾರ್ಪಣವೆನುತ ಕೊಟ್ಟ ಫಲವಕ್ಕು |\nಈ ಮಧ್ವನಾಮ ಬರೆದೋದಿದವರಿಗೆ || ೩೦ ||"},{"num":"31","text":"ಪುತ್ರರಿಲ್ಲದವರು ಸತ್ಪುತ್ರರೈದುವರು ಸ |\nರ್ವತ್ರದಲಿ ದಿಗ್ವಿಜಯವಾಹುದು ಸದಾ ||\nಶತ್ರುಗಳು ಬೀಳ್ವರಪಮೃತ್ಯು ಬರಲಂಜುವದು |\nಸೂತ್ರನಾಮಕನ ಸಂಸ್ಮೃತಿಮಾತ್ರದಿ || ೩೧ ||"},{"num":"32","text":"ಶ್ರೀಪಾದರಾಜರು ಸುರಿದ ಮಧ್ವನಾಮ ಸಂ |\nತಾಪವನು ಕಳೆದು ಸೌಖ್ಯವನೀವುದು ||\nಶ್ರೀಪತಿ ಜಗನ್ನಾಥವಿಠಲನ ತೋರಿ ಭವ |\nಕೂಪಾರದಿಂದ ಕಡೆಹಾಯಿಸುವುದು || ೩೨ ||\n|| ಇತಿ ಶ್ರೀ ಶ್ರೀಪಾದರಾಜ ವಿರಚಿತ ಮಧ್ವನಾಮ ||"}],"num":"1"}],"mapSecName2Sec":{}}